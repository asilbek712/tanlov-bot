"BOBUR VORISLARI" VILOYAT ONLAYN VIDEOROLIKLAR TANLOVI NIZOMI

I. UMUMIY QOIDALAR

1. Mazkur nizom buyuk alloma, shoir va davlat arbobi Zahiriddin Muhammad Bobur tavalludining 543 yilligi munosabati bilan viloyatning barcha o‘quvchi yoshlari o‘rtasida "Bobur vorislari" onlayn videoroliklar tanlovini tashkil etish va tartibini belgilaydi.

2. Tanlov onlayn formatda o‘tkaziladi.

II. TANLOVNING MAQSADI VA VAZIFALARI

3. O‘quvchilar orasida Zahiriddin Muhammad Bobur hayoti va ijodiga qiziqishni oshirish.

4. Yosh avlodni ma'naviy-ma'rifiy ruhda tarbiyalash.

5. O‘quvchilarning ijodiy qobiliyatlarini rivojlantirish.

6. Nutq madaniyati va axborot texnologiyalardan foydalanish ko‘nikmalarini oshirish.

III. TANLOV O‘TKAZISH TARTIBI VA SHARTLARI

7. Tanlovda ishtirok yakka tartibda amalga oshiriladi.

8. Tanlov "Kelajak" markazi to‘garak a'zolari va umumta'lim maktabi o‘quvchilari o‘rtasida 2026 yil 4-fevraldan 12-fevral kuniga qadar o‘tkaziladi.

9. Videorolik o'zbek tilida bo'lishi shart.

10. O‘quvchilar Zahiriddin Muhammad Boburning ruboyilari yoki g'azallaridan birini ifodali o'qigan holda yoki Bobur haqida ma'ruzalardan videorolik tayyorlash lozim.

11. Videorolikda o'quvchi to'liq tasvirga tushgan bo'lishi, videoning sifatlilik darajasiga e'tibor berilishi va video 2 daqiqa hamda 50 MB dan oshmasligi lozim.

12. Tayyor videoroliklar belgilangan muddatda mutaxassis tomonidan onlayn tanlovlar gruppasiga yuboriladi.

13. Tanlov belgilangan jadval asosida o‘tkaziladi.

14. Barcha videoroliklar hakamlar hayati tomonidan ko'rib chiqiladi va baholanadi.

IV. G'OLIBLARNI TAQDIRLASH

15. G'oliblar viloyat "Kelajak" markazining diplom va esdalik sovg'alari bilan taqdirlanadi.

16. Hakamlar hay'atining qarorlari, xulosalari asos sifatida inobatga olinib qayta ko'rib chiqilmaydi.

V. ALOQA MA'LUMOTLARI

Qashqadaryo viloyat "Kelajak" markazi
Telegram: @chrvvvv
Bot: @tanlov2026_bot

2026-yil yanvarc
